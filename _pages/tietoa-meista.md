---
layout: page
title: Tietoa meistä
permalink: /tietoa-meista/
sidebar_title: Tietoa meistä
sidebar_items:
  - title: Vastuullisuus on jokaisen vastuulla
    url: /tietoa-meista/vastuullisuus/
  - title: Hallitus ja jaokset
    url: /tietoa-meista/hallitus-ja-jaokset/
  - title: Maunulan ulkoilumaja
    url: /tietoa-meista/maunulan-maja/
  - title: Toimintasuunnitelma ja talousarvio
    url: /tietoa-meista/toimintasuunnitelma/
  - title: Säännöt ja pöytäkirjat
    url: /tietoa-meista/saannot/
---

## Helsingin Latu ja Polku ry – löydä oma tapasi ulkoilla!

Olemme Suomen Ladun suurin paikallisyhdistys ja yksi maan suurimmista liikuntaseuroista. Toimimme luontoliikunnan ja retkeilyn edistämiseksi järjestämällä monipuolista ulkoilutoimintaa Helsingissä ja pääkaupunkiseudulla. Yhdistys on perustettu vuonna 1940, nykyisin jäsenmäärämme on noin 8000.

Toimintamme perustuu lähes täysin vapaaehtoisuuteen, yhdistyksen hallintoa ja päivittäisiä asioita hoitaa palkattu toiminnanjohtaja. Eri toimintamuodoilla on jaoksia sekä vastuuhenkilöitä, jotka järjestävät oman osa-alueensa mukaista toimintaa.

Suurin toimintamuotomme on retkeily ja vaellus, jota harrastamme ympäri vuoden eri muodoissa. Järjestämme myös retkeilyyn liittyviä kursseja ja erilaisia luontoaiheisia teemailtoja ja tapahtumia. Muuta säännöllistä toimintaa ovat polkujuoksu, talviuinti, lentopallo ja kesäkaudella keppijumppa. Talvisin retkeillään lumikengillä tai hiihtäen, jos olosuhteet sallivat.

Pyrimme järjestämään myös pyöräily- ja maastopyöräilylenkkejä, pihapelejä, sauvakävelyä ja frisbeegolf-opastusta ohjaajatilanteen salliessa. Meillä on oma Vapepa-ryhmä, joka osallistuu etsintöihin viranomaisten apuna. Myös yhteislauluporukkamme Latulaulajat on kokoontunut pitkään Maunulan majalla.

## Yhdistyksen toimintapisteet pääkaupunkiseudulla

**Maunulan ulkoilumaja** — Metsäläntie 9

**Vaakkoin eräkämppä** — Kuikunläänintie 45, Vihti

**Rastilan talviuintipaikka** — Karavaanikatu 4

## Yhteistyökumppaneitamme

Teemme yhteistyötä Suomen Ladun ja Helsingin kaupungin kanssa. Meillä on yhteistyösopimus Haltin kanssa, ja Halti tarjoaa jäsenillemme etuja ulkoiluvarusteista.
